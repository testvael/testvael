---
layout: faq
title: SSS
lang: tr
lang-ref: faq
permalink: /tr/faq/
---

**ELYT Sıkça Sorulan Sorular / Güncelleme: 09.05.2022**

**ELYT nedir?**
ELYT, yeni nesil bir kazanım, kullanıcı sadakati ve pazarlama platformudur. NFT’leri kullanarak Influencer, Kullanıcılar ve Markalar arasında bir ağ oluşturur. Özgün yapısı ile Web3 teknolojilerinden faydalanır ve NFT'leri kullanır.

**ELYT’i farklı kılan nedir?**
ELYT, özgün iş modeli ile NFT’lerin zaman için değer kaybı problemini çözer. Aynı zamanda bir kripto cüzdan sahibi olmayan kullanıcıların dahi sosyal medya hesapları ile sisteme bağlanarak NFT sahibi olmasını ve bu NFT’ler ile sistem üzerinde izin verilen işlemleri gerçekleştirmesini mümkün kılar. Bu özgün yaklaşım ELYT'i Web2 ile Web3 arasında doğal bir köprüye olarak konumlandırır.

**ELYT üzerinde hesap nasıl açılır?**
ELYT hesabı açmak için farklı seçenekler sunulmaktadır. Facebook, Twitch, Youtube (Google), Discord, Twitter, E-posta veya Mobil telefon numarası seçeneklerinden birisini kullanarak ELYT’e bağlanabilirsiniz. Aynı zamanda [Metamask](https://metamask.io/) hesabınız ile de ELYT’e bağlanmak ve bir profil oluşturmak mümkündür.

**ELYT hesabıma diğer sosyal medya / Metamask hesaplarımı nasıl tanımlarım?**
ELYT hesabınızı herhangi bir bağlantı seçeneği ile oluşturduktan sonra hesap yönetim sayfanızın altında yer alan [Sosyal Medya Hesaplarım](https://elytnet/profile/social-accounts) bölümünü kullanarak diğer hesaplarınızı tanımlayabilirsiniz.

**ELYT Profilimi nasıl düzenleyebilirim?**
ELYT hesabınıza giriş yatıktan sonra hesap yönetim sayfanızın altında yer alan [Profilim](https://elyt.net/profile/me) bölümünü kullanarak hesap detaylarınızı tanımlayabilirsiniz.

**ELYT altında nasıl NFT’ler yer alıyor?**
ELYT kendi NFT’leri haricinde, Influencer ve Markalar ile çalışarak sizlere pek çok farklı NFT seçeneği sunar.

Nu NFT seçenekleri: Desteler, Kartlar ve Hediyeler olarak üç temel kategoriye ayrılmıştır.

Desteler çeşitli kartlar içerir ve bu kartlar ile oluşturulan koleksiyonlar ile hediyeler alınabilir.

**ELYT üzerindeki Influencer ve Markaları nasıl bulabilirim?**
ELYT ana menüsünde bulunan [Influencer'lar](https://elyt.net/influencers) seçeneğinden platform üzerindeki tüm Influencer ve Markalara ulaşabilirsiniz.

**ELYT üzerindeki NFT’leri nasıl keşfedebilirim?**
ELYT ana menüsünde bulunan [Keşfet](https://elyt.net/explore) seçeneği ile platform üzerindeki tüm NFT’leri keşfedebilirsiniz.

**ELYT üzerinde nasıl NFT sahibi olabilirim?**
ELYT üzerinde NFT sahibi olmak için çeşitli yöntemler bulunmaktadır;
- Çeşitli Twitch kanallarını takip ederek ücretsiz şekilde
- Çeşitli Twitch kanallarına abone olarak ücretsiz şekilde
- Çeşitli Youtube kanallarına abone olarak ücretsiz şekilde
- Seri Kodu girerek ücretsiz şekilde
- AVAX ile ödeme yaparak ücretli şekilde

**Ücretsiz NFT’ler için Seri Kodlarını nereden alacağım?**
Seri Kodları çeşitli etkinliklerde, canlı yayınlarda veya farklı platformlar üzerindeki yöntemler ile dağıtılmaktadır.

**Hangi Twitch veya Youtube kanalların ücretsiz NFT kazandırdığını nasıl bulabilirim?**
ELYT altında yer alan Keşfet bölümünde, sol taraftaki filtreden Ücretsiz NFT’leri işaretleyerek veya doğrudan [bu linki](https://elyt.net/explore?free=true) kullanarak ELYT üzerindeki tüm ilgili ücretsiz NFT’leri görüntüleyebilirsiniz.

**AVAX ile satılan bir NFT satın almak için ne yapmalıyım?**
ELYT Profil sayfanız altında yer alan [Cüzdanım](https://elyt.net/profile/wallet) bölümüne girmelisiniz. Burada iki farklı seçenek ile platformdaki hesabınıza AVAX yatırabilirsiniz.
- Metamask hesabınız bağladıysanız doğrudan transfer ederek
- Deposit seçeneği ile herhangi bir Avalanche C-Chain adresinden gönderim yaparak.

**Kripto Para Borsalarından ELYT’e doğrudan AVAX transferi yapabilir miyim?**
Evet, yapabilirsiniz. Ancak gönderim yapacağınız kripto para borsasının Avalanche C-Chain desteği olduğundan emin olmalısınız. ELYT şu anda Avalanche X-Chain üzerinden AVAX transferine izin vermemektedir.

**Avalanche X-Chain desteklenecek mi?**
Şu anda Avalanche X-Chain desteklenmemektedir. İleride bu seçenek kullanıcı talepleri doğrultusunda değerlendirilerek hayata geçirilebilir.

**Avalanche dışında diğer blockchain ağları da desteklenecek mi?**
Evet, ilerleyen dönemlerde farklı blockchain ağları ile de entegrasyon sağlanacaktır.

**ELYT üzerinde AVAX yatırmak güvenli mi?**
ELYT altyapısı profesyonel şekilde tasarlanmış ve pek çok denetimden geçirilmiştir. ELYT sıcak ve soğuk cüzdan yapısı titizlikle tasarlanmıştır ve ELYT cüzdanlardaki varlıkların yüzde 85’i soğuk cüzdan altyapısından korunmaktadır. Kullanıcılar diledikleri zaman ELYT cüzdanlarına AVAX yatırabilir ve çekebilir.

**ELYT cüzdan hareketlerimi nerede görebilirim?**
ELYT Profil sayfanız altında yer alan [Log Kayıtlarım](https://elyt.net/profile/logs) bölümüne girerek tüm cüzdan hareketlerinizi görebilirsiniz?

**ELYT AVAX yatırma ve çekme işlemleri ne kadar sürede gerçekleşir?**
ELYT AVAX yatırma ve çekme işlemleri bir dakikanın altında gerçekleşmektedir.

**ELYT üzerinde aldığım NFT Desteleri ile ne yapabilirim?**
ELYT üzerindeki tüm dijital varlıklar NFT standardında tasarlanmıştır. Satın aldığınız bir NFT Paketi için;
- NFT Destenizi açarak içindeki kartları alabilirsiniz.
- NFT Destenizi ELYT platformundaki başka bir adrese transfer edebilirsiniz.
- NFT Destenizi AVAX ile satış için listeleyebilirsiniz
- NFT Destenizi Mintleyebilirsiniz

**Açılan bir NFT Destesi içinden nasıl kartlar çıkıyor?**
ELYT üzerindeki her bir NFT Destesi kendisine özgü yapıya sahiptir. Açılan bir NFT Destesi yakılır (artık erişilemez hale gelir) ancak içinden çıkan tüm kartlar yeni birer NFT olarak kullanıcıya tanımlanır. Bu kartlar farklı nadirlik seviyelerinde ve özelliklere sahip olabilirler.

**ELYT üzerindeki NFT Kartlar ile neler yapabilirim?**
ELYT üzerindeki tüm dijital varlıklar NFT standardında tasarlanmıştır. Sahip olduğunuz bir NFT Kart için;
- NFT Kartınızı ELYT platformundaki başka bir adrese transfer edebilirsiniz.
- NFT Kartınızı AVAX ile satış için listeleyebilirsiniz
- NFT Kartınızı Mintleyebilirsiniz
- NFT Kartınızı bir hediye almak için bir koleksiyon yaratmak için kullanabilirsiniz?

**Hediyeleri almak için koleksiyon oluşturmak ne anlama geliyor?**
ELYT üzerinde kullanıcılara pek çok hediye seçeneği sunulmaktadır. Bu hediyeleri almak için ELYT kullanıcılarının çeşitli kartlar ile bir koleksiyon oluşturması gerekir. Her hediye sayfasında kullanıcılara o hediyeyi almak için hangi kartlara sahip olması gerektiği ve ellerinde o kartlardan ne kadar olduğu gösterilmektedir.

**Bir koleksiyonu tamamlamak için eksik kartları nasıl tamamlayabilirim?**
Eksik kartları tıkladığınızda o kartın detay sayfasına ulaşırsınız. Bu sayfada o kartı içeren paketler listelenir. Bu paketleri sizlere sunulan seçenekler ile alabilirsiniz ve paketleri açarak bu karta ulaşmaya çalışabilirsiniz. Unutmayın her kart her paket içinde yer almaz, kartlar nadirlik seviyelerine göre sınıflandırılmakta ve bir paket içinden hangi kartlardan hangi olasılıklar ile çıkacağı paket sayfalarında gösterilmektedir.

ELYT kullanıcıları bir koleksiyon tamamlamak için ellerindeki eksik kartları, aynı karta sahip satış gerçekleştiren diğer kullanıcılardan da satın alabilirler.

ELYT kullanıcıları aynı zamanda eksik bir kart için genel bir alım emri yaratarak, elinde o kartı tutan kullanıcılardan birisinin bu teklifi karşılık vermesi ile de kartlara sahip olabilirler. Bu özellik sayesinde ELYT NFT'ler için bir borsa niteliğinde çalışır.

**Bir kart koleksiyonunu tamamladıktan sonra hediyemi nasıl alabilirim?**
Bir hediye almak için gerekli koleksiyonu tamamladıysanız ilgili hediye sayfasında sizlere o hediyeyi almak için gerekli şartları yerine getirdiğinize dair bilgi verilir ve bu durumda ilgili hediyeyi talep edebilirsiniz. Bu işlem gerçekleştirildiğinde Hediye kullanıcıya bir NFT olarak tanımlanır ve hediyeyi almak için verilen NFT Kartlar yakılır (kullanımdan bütünüyle kaldırılır).

**ELYT üzerinde aldığım bir NFT Hediye ile neler yapabilirim?**
ELYT üzerindeki tüm dijital varlıklar NFT standardında tasarlanmıştır. Sahip olduğunuz bir NFT Hediye için;
- NFT Hediyenizi, dijital veya fiziksel hediyeye dönüştürebilirsiniz.
- NFT Hediyenizi ELYT platformundaki başka bir adrese transfer edebilirsiniz.
- NFT Hediyenizi AVAX ile satış için listeleyebilirsiniz
- NFT Hediyenizi Mintleyebilirsiniz

**Hediye NFT’yi nasıl bir dijital veya fiziksel ürüne dönüştürebilirim.**
Bir Hediye NFT’si kullanıldığı (Redeem işlemi) an itibariyle yakılır (kullanımdan tümüyle kaldırılır) ve bu Hediye NFT’yi kullanan kişiye özel bir kod ve açıklama metni sunulur. Kullanıcı kendisine verilen yönergeleri takip ederek elindeki kod ile dijital veya fiziksel hediyesine ulaşabilir.

**ELYT üzerindeki çeşitli işlemlerde NFT’ler neden yakılıyor?**
ELYT, NFT’lere yönelik gerçek bir iş modeli sunmaktadır. Bu iş modeli içinde kendi amacı için kullanılan NFT’ler yakılarak ELYT üzerindeki sınırlı sayıda üretilen NFT’lerin sayısı azaltılmakta böylece geriye kalan NFT’lerin toplam hacmi düştüğü için değerleri yükselmektedir.

**NFT Mintlemek ne anlama geliyor?**
ELYT üzerindeki NFT’ler NFT standartlarında oluşturulur ancak merkezi bir yapı üzerinde güvenle tutulur. Kullanıcılar bir NFT’yi blockchain ağına taşımak istedikleri takdirde Mintleme işlemi gerçekleştirmeleri gerekir. Mintleme işlemi yapabilmek için Metamask cüzdanınızın ELYT platformuna bağlı olması ve ELYT cüzdan bakiyenizde en az 0,1 AVAX bulunması gerekmektedir. Mintleme işlemi sonrasında ilgili NFT Avalanche Blockchain ağında yaratılır ve Metamask cüzdanınıza çekilebilir.

**NFT Mintlemek için neden hesabımda AVAX bulunması gerekiyor?**
ELYT şu anda zincir üstü (on-chain) işlemler için Avalanche Blockchain Ağını kullanıyor. Burada gerçekleşen her işlemin bir maliyeti bulunuyor. Bu sebeple bir NFT Mintleme işlemi için 0,01 AVAX maliyet ödenmesi gerekiyor ve bu ücret NFT Mintleyen kullanıcı hesabından düşülüyor.

**Neden bir NFT’yi ELYT platformundan cüzdanıma çekmek isteyeyim?**
Blockchain ekosisteminin doğası gereği bir kullanıcı sahip olduğu NFT’nin mutlak mülkiyetine sahiptir. ELYT üzerindeki NFT’ler kullanıcılar için ELYT tarafından korunur ve saklanır ancak kullanıcı bu yükümlülüğü kendisi almak isterse bunu yapmakta özgürdür. Dilediği NFT’yi mintleme işlemi sonrası Metamask cüzdanına çekebilir ve dilediği işlemleri cüzdanı üstünden gerçekleştirebilir.

**Metamask cüzdanına çekilen bir NFT tekrar ELYT üzerine nasıl aktarılabilir?**
İlgili NFT’yi içeren Metamask cüzdanı ile ELYT’e bağlıysanız, o NFT’nin sayfasına giderek sahip olduğunuz NFT’leri gösteren bölümden tekrar ELYT’e yükleme işlemi yapabilirsiniz.

**ELYT üzerine bir NFT transferi yaparken neden hata alıyorum?**
ELYT üzerinde NFT trasnferi sadece sistemin kendi üzerindeki adresler arasında yapılabilir. Eğer NFT transfer etmek istediğiniz alıcı adres, ELYT üzerinde bir hesaba ait değilse NFT transferi gerçekleşmez. ELYT dışındaki adreslere NFT transfer etmek için önce ilgili NFT'yi Mintlemeniz, Metamask cüzdanınıza çekmeniz ve geleneksel yöntem ile göndermeniz gerekmektedir.

**ELYT üzerinde NFT’ler neden merkezi bir sistemde yaratılıyor ve işlem görüyor?**
ELYT blockchain dünyasını hiç kullanmamış veya bütünüyle yabancı kullanıcıları, olabilecek en kolay adımlar ile NFT kullanıcısı yapma şansını sunar. Ancak bunu gerçekleştirmek için altyapısının merkezi bir şekilde çalışması gerekiyor. Bununla birlikte ELYT kullanıcılarının tamamına özgür şekilde NFT’lerini mintleyerek platform dışına taşıma imkânı da sunuyor.

**ELYT, hangi bilgilerimi kaydediyor?**
ELYT, profil sayfanızda paylaştığınız bilgileri ve platform üzerindeki işlemlerinize dair bilgileri saklar. Kullanıcı ve Gizlilik Sözleşmelerimizde detaylı bilgilendirmelere erişebilirsiniz.

**ELYT hesabımın güvenliğini nasıl sağlarım?**
ELYT’e bağlanırken kullandığınız sosyal medya hesaplarınız, ELYT’e kaydettiğiniz e-posta ile cep telefonu numaranızın ve bağlantı yaptığınızı Metamask hesabınızın kontrolünün sizde olduğundan emin olmalısınız. ELYT, NFT ve AVAX çekimlerinden çift faktörlü doğrulama (2FA) kullanır ancak ELYT’e bağlanmak için kullandığınız sosyal medya hesaplarınız veya Metamask cüzdan hesabınız herhangi bir şekilde kötü niyetli kişiler tarafından ele geçirilirse ELYT hesabınıza erişim hakkı kazanabilirler. Benzer şekilde kötü niyetli kişiler 2FA yöntemlerinize erişims ağlamış ise platform dışına varlıklarınızı çekebilirler. Bu hesaplarınızı ve 2FA araçlarınızı korumak kullancıların yükümlülüğündedir.

**ELYT Platformu bir Token sunacak mı?**
İlerleyen dönemlerde ELYT Token yapısı, ekonomisi ve kullanım alanlarına dair detayları paylaşacağız.

**ELYT AirDrop yapacak mı?**
Neden olmasın? Biz sizin yerinizde olsak eksiksiz bir profil yaratıp mümkün olduğu kadar çok işlem yapmaya çalışırdık ;)

**ELYT Platformu ile nasıl iletişime geçebilirim?**
Sitemizin en altında yer alan formlar ile bizimle iletişime geçebilir, sorularınızı, önerilerinizi ve problemlerinizi bizimle paylaşabilirsiniz. Ayrıca Telegram ve Discord kanallarımızdaki moderatörlerimiz, online oldukları süre boyunca sizlere yardımcı olacaklardır.
